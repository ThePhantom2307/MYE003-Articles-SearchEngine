# Μηχανή αναζήτησης ειδησεογραφικών άρθρων
Η εφαρμογή είναι μια μηχανή αναζήτησης η οποία χρησιμοποιείται για την εύρεση ειδησεογραφικών άρθρων. Η χρήση της γίνεται σε γραφικό περιβάλλον, εύχρηστο για να ικανοποιήσει τις δεξιότητες και τις ανάγκες ενός μεγάλου συνόλου χρηστών μιας και απευθύνεται στον καθένα. Η εφαρμογή είναι υλοποιημένη σε γλώσσα προγραμματισμού **Java** και κάνει χρήση της βιβλιοθήκης **Lucene**.

## Συλλογή εγγράφων
Τα έγγραφα τα οποία θα διαχειριστούμε, προέρχονται από το Kaggle και συγκεκριμένα από το dataset ειδησεογραφικών άρθρων του CNN από το 2011 έως το 2022. Τα **πεδία** τα οποία περιέχει το csv αρχείο το οποίο θα επεξεργαστούμε είναι τα *index, author, date_published, category, section, url, headline, description, keywords, second_headline, article_text*. Παρόλα αυτά, εμείς αφαιρέσαμε τα πεδία second_headline και section από το dataset που θα χρησιμοποιήσουμε τελικά, καθώς παρατηρήσαμε ότι στις περισσότερες των περιπτώσεων το second_headline ταυτιζόταν πλήρως με το headline και το section υπάρχει στα keywords, κάτι που θεωρήσαμε περιττό. Ακόμα, μέσω ενός **external scrapper**, κάναμε διαλογή των valid άρθρων από το αρχικό dataset, καθώς παρατηρήσαμε ότι σε μερικές εγγραφές του τα πεδία δεν ήταν σωστά γραμμένα με αποτέλεσμα να υπάρξει σύγχυση στην παρουσίαση των τελικών αποτελεσμάτων.

## Περιγραφή σχεδιασμού του συστήματος
Στόχος του συστήματός μας είναι η ορθή αναζήτηση άρθρων μέσα από το dataset μας, με τη χρήση keywords ή και με όρους σε συγκεκριμένα πεδία που θα επιλέγει ο χρήστης. Η προεπεξεργασία των άρθρων γίνεται με τον scrapper που αναφέραμε παραπάνω. Η μονάδα εγγράφου είναι το κάθε άρθρο που υπάρχει στο αρχείο *CNN_Articles_clean.csv* και τα αντίστοιχα πεδία είναι αυτά που προαναφέρθηκαν. Από αυτά τα πεδία θα δημιουργήσουμε ευρετήρια για τα author, date_published, category, url, healine, description, keywords, article_text. Τα ευρετήρια που θα δημιουργήσουμε θα είναι inverted indexes. Τα πεδία θα αποθηκεύονται ως TextFields κάτι που θα μας βοηθήσει στην εύκολη προσπέλαση τους κατά την παραγωγή του κώδικα. 

### Αναζήτηση
Όσον αφορά την μέθοδο της αναζήτησης του συστήματός μας, σε αυτό θα μας βοηθήσει η βιβλιοθήκη Lucene και συγκεκριμένα ο **StandardAnalyzer** ο οποίος κάνει το tokenization, lowcasing και κυρίως την απαλοιφή των κοινών λέξεων (stopwords) στο Αγγλικό αλφάβητο. Τα πεδία author, date_published, category, headline, article_text θα μπορούν να χρησιμοποιηθούν από τον χρήστη ως φίλτρα αναζήτησης με τη χρήση όρων στα εκάστοτε πεδία. Ακόμα, το πεδίο keywords, θα μπορεί να χρησιμοποιηθεί ως default τρόπος αναζήτησης καθώς, παρατηρούμε ότι στα πεδία των keywords υπάρχει και το headline του εκάστοτε άρθρου, κάτι το οποίο είναι ένας σύνηθες τρόπος από πλευράς χρήστη για την αναζήτηση ενός άρθρου. Τέλος, μια δυνατότητα της μηχανής αναζήτησης μας θα είναι να κρατάει αρχείο με τις τελευταίες 20 αναζητήσεις του χρήστη, καθώς και τα πέντε κορυφαία αποτελέσματα της κάθε αναζήτησης. Με αυτόν τον τρόπο, διασφαλίζουμε ότι όσο ο χρήστης χρησιμοποιεί την μηχανή μας, τόσο πιο σχετικά θα είναι σε βάθος χρόνου τα αποτελέσματα με βάση τις ανάγκες του.

### Παρουσίαση αποτελεσμάτων
Κατά την παρουσίαση των αποτελεσμάτων θα εμφανίζεται ο συνολικός αριθμός άρθρων που συνάδουν με τα κριτήρια της αναζήτησης που έχει κάνει ο χρήστης. Τα αποτελέσματα της αναζήτησης θα εμφανίζονται ανά δέκα σε κάθε σελίδα όπου και θα υπάρχει η επιλογή μετάβασης από σελίδα σε σελίδα με κάποιο βελάκι ή αριθμό σελίδας. Τα άρθρα, θα παρουσιάζονται στον χρήστη σε μορφή κατά την οποία θα φαίνεται ευδιάκριτα ο τίτλος, η ημερομηνία, η σύντομη περιγραφή του άρθρου και το url. Ο χρήστης θα μπορεί να επιλέξει το αντίστοιχο άρθρο και να μεταβεί στην ιστοσελίδα που το περιέχει.
